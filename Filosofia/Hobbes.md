<u></u>Nato nel 1588, Hobbes fu un filosofo politico inglese, anche se non era estraneo ad altri tipi di riflessioni, come quelle sul metodo. Era solo *dotto*, non prese mai parte alla vita politica.
L'**unità dello stato** è oggetto del pensiero di Hobbes, perché minacciata, nell'Inghilterra in cui viveva, dai *conflitti religiosi*, dagli scontri tra *monarchia e papato* e dagli scontri fra *corona e Parlamento*.

Il suo timore non risiede nell'oppressione che risulterebbe da un esercizio dispotico, ma ha paura del **difetto di potere** e dell'insicurezza risultante. L'insicurezza è la minaccia più grave al più grande dei beni umani, il *primum bonum*, la **propria vita**.
L'idea ricorrente nelle sue opere è il rischio di una guerra civile. Nel *De Corpore* scrive:

> L'utilità della filosofia morale e civile non va giudicata in base ai vantaggi che ne traiamo dal conoscerla, ma ai danni che non evitiamo ignorandola

Aveva riflettuto sul problema del metodo e l'organizzazione delle scienze. Relativamente a quest'ultima, così come le scienze sono divise in *dimostrabili* e *non dimostrabili*, divide la filosofia in **civile** (Dimostrabile) e **naturale** (Indimostrabile) e sono *opposte*. 

Secondo Hobbes lo **stato di natura** è una mancanza che la mente umana salda con lo **Stato artificiale**. Lo stato di natura dipende da certe condizioni:

- Gli uomini sono uguali, e vogliono le stesse cose;
- I beni sono, però, scarsi;
- Tutti hanno lo stesso diritto sui propri desideri;

Secondo questi principi, l'unico risultato possibile è l'uccidersi a vicenda per il possesso dei beni.