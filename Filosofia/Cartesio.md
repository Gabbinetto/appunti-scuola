#filosofia #periodo1600 
Nasce nel 1596. Il nome viene italianizzato da Renée Descartes, è definibile *padre della filosofia moderna*. Affronta il **problema metodologico** della scienza. 
Quindi mette in discussione i fondamenti stessi della scienza, e arriva alla conclusione di voler **rivoluzionare** le basi della scienza per introdurne di nuove. Infatti gioca una parte importante nella rivoluzione scientifica del tempo. 
A differenza di Bacone, era d'accordo con Galileo sull'utilità della matematica come linguaggio universale della scienza e strumento della conoscenza. 
Sposta il fulcro della ricerca sul **soggetto**, quindi **dalla natura dell'oggetto ai meccanismi della realtà**.

## Il metodo e il dubbio
Cartesio sviluppa un metodo basato su quattro regole, che avrebbe portato alla certezza:
- **L'evidenza**: Non considerare vero qualcosa senza piena evidenza
- **L'analisi**: Suddividere il problema in parti più piccole e semplici
- **La sintesi**: Organizzare i pensieri, partendo da quello più semplice a quello più complesso
- **L'enumerazione**: Ripassare tutti i passaggi per correggere eventuali errori

Il percorso verso la conoscenza parte dal **dubbio**. Secondo la regola dell'evidenza qualcosa dev'essere chiaro e distinto per essere vero, quindi prima di ciò dobbiamo necessariamente dubitare di tutto ciò che vediamo, questo è il **dubbio metodico**, perché serve il metodo per arrivare alla verità. Anni dopo Cartesio espande il concetto di dubbio al **dubbio iperbolico**, perché inizia a dubitare che *tutte le conoscenze potrebbero essere false*, addirittura l'**aritmetica** potrebbe esserlo perché potrebbe esserci una **divinità maligna** che ci fa credere che 2+2=4, oppure nell'esistenza stessa di Dio.

## Il *cogito*
Dubitando di tutto l'unica cosa di cui si può essere certi è che per dubitare **pensiamo**, quindi siamo **esseri pensanti**, e in quanto esseri pensanti ***siamo***. Ammesso che ci sia un genio che ci inganni, per essere ingannati dobbiamo necessariamente esistere. Di conseguenza io ***penso** (Dubito), **quindi sono** (Esisto)* (In latino *cogito, ergo sum*).

### Le critiche
Verso il cogito sono state mosse delle critiche. Prima fra tutte afferma che il cogito si basa sul concetto si **sillogismo**, un'idea di Aristotele, al quale Cartesio andava contro. Infatti secondo l'accusa l'espressione *cogito, ergo sum* è solo un sillogismo abbreviato al quale **manca la premessa maggiore**, perché presupposta.
Cartesio risponde che *cogito, ergo sum* non fosse un ragionamento che segue dei passaggi, ma un'intuizione immediata di due certezze contemporanee, non successive l'un l'altra[^1].

## Le Idee
Le idee secondo Cartesio sono **l'oggetto primo del pensiero** e **derivano dalla mente**. Le divide in tre categorie:
- **Avventizie**, che provengono dall'esterno
- **Fattizie**, che sono costruite dalla nostra mente
- **Innate**, che, appunto, sono innate, quindi *nate con il soggetto*

### L'esistenza di Dio
Dio è *perfetto* è *infinito*, mentre l'uomo è imperfetto e finito. Come potremmo pensare all'idea di perfezione e l'infinità se sono proprietà che non ci appartengono? Cartesio risponde a questa domanda con l'**esistenza di Dio**, che deve essere necessariamente un **idea innata** che ci appartiene quando nasciamo, ed essendo innata non è *indubitabile*.

Le prove fornite da Cartesio (Che sono derivate dalla tradizione *scolastica*) hanno **valore gnoseologico** e **non teologico**. Quindi affronta il problema in *modo razionale* e non *religioso*.
Dio è, secondo Cartesio, **garante della certezza** che, poiché è perfetto e infinitamente buono, garantisce la certezza delle nostre conoscenze. Questo perché, data la sua infinità bontà, non può aver dotato l'uomo di strumenti per dubitare le nostre conoscenze.

C'è una debolezza argomentativa in ciò. L'evidenza del *cogito* è data dall'esistenza di Dio, ma questa è dimostrazione del *cogito*. Quindi sorge la domanda sul vero fondamento della certezza: il **dubbio** o **Dio**? 
La verità oggettiva richiede sia l'evidenza che l'esistenza di Dio. L'esistenza di Dio non ci esclude dallo sbagliare, quindi l'errore è da posizionare **nell'intelletto umano**, che può essere orientato male.

## Dualismo cartesiano
Cartesio distingue la ***res cogitans*** e la ***res extensa***, ovvero la *sostanza pensante* e la *materia estesa*. Cartesio infatti assimila il corpo ad una macchina, perché separa *l'anima* (Il pensiero) dal corpo.

## La morale
L'etica cartesiana esalta la razionalità. La prima qualità è, infatti, **la saggezza**, ovvero *la capacità propria di dominare le proprie passioni*. Se un uomo è guidato da una **valutazione razionale**, allora è un uomo saggio. Il controllo delle passioni si raggiunge attraverso un costante *esercizio di moderazione*, così che lo sforzo sarà sempre minore, fino al raggiungimento della saggezza.

[^1]: Ciò malgrado il termine *ergo*, spesso usato nei sillogismi