#filosofia #periodo1600
**Baruch Spinoza** nasce in Olanda nel XVII secolo, da una famiglia di ebrei portoghesi, in un **clima olandese di tolleranza religiosa**, dove le famiglie arrivavano per questo motivo (C'erano parecchie guerre di religione altrove). Tutti gli immigranti protestanti celebravano **il lavoro**, e quindi portarono ad uno sviluppo economico della nazione.
Nella vita è **oggetto di scomunica** a 24 anni, accusato di "*abominevoli eresie*", "*opinioni malvagie*", "*atti mostruosi*". Con questo si intendeva **ateismo**, **vizio** e **immoralità**.
Questo perché **rifiutava l'immagine antropomorfica di Dio**.
In realtà lui non era per niente ateo, ma **fonda una nuova teologia fondata sulla ragione**. Secondo lui le *Sacre Scritture* non sono scritte "sotto la dettatura dello spirito santo", ma le considera **un opera dell'immaginazione umana** e crede che il messaggio religioso sia espresso inadeguatamente. Infine **rifiuta l'idea dell'immortalità dell'anima**, condannando lo sfruttamento della Chiesa del timore della gente per guadagno[^1].

## La sua filosofia
Il senso complessivo della sua filosofia è **liberare l'uomo** da tre forme di schiavitù:
- Quella **psicologica**, attraverso la stesura dell'opera *Ethica more geometrico demonstrata*, l'*Etica dimostrata con metodo geometrico*. Qui c'è chiaramente influenza cartesiana.
- Quella **religiosa**, rappresentata dalla sua stessa vita, con il suo *Trattato teologico-politico* che attacca le **superstizioni** alimentati dalle passioni[^2] e dall'ignoranza
- Quella **politica**, la politica dove la Chiesa interviene illegittimamente, attraverso uno Stato efficace e principi liberali[^3] e democratici, fondato sui **meccanismi di rappresentanza**

### I tre gradi della conoscenza


### La sostanza
Rifiuta il modello aristotelico e mette al centro dei fenomeni la **causa efficiente**.
Riconosce tutte le caratteristiche attribuite a Dio dalla Chiesa nella natura.
Infatti parla di ***Deus sive natura*** (Dio, ossia natura), quel Dio non rappresentabile come uomo è nella natura. Quindi **Dio è natura**[^4].

Affronta la questione della **sostanza** nell'Etica. In quest'opera dà una serie di *definizioni* e *assiomi*. Per questo si chiama "*Etica dimostrata con metodo geometrico*", perché dimostra **teoremi** con relativi **chiarimenti**. L'opera è divisa in 5 libri, uno di metafisica, uno sulla conoscenza, uno sulla psicologia e due sulla morale.
Riprende da Cartesio[^5] dei concetti sulla sostanza, come la definizione "*ciò che è in sé e per sé concepito*", che vuol dire che **ha la propria causa in se stessa e non necessità di niente per esistere oltre a se stessa**. In linea con Cartesio, e contro Aristotele, la **forma** *non* è un insieme di caratteristiche soggettive, ma è ciò che all'oggetto **appartiene indipendentemente dalla percezione sensoriale**.
Contrariamente a Cartesio, però, ritiene che l'unica sostanza sia **Dio**[^6]. La sostanza ha per Spinoza **infiniti attributi**[^7]. Tra questi attributi l'intelletto umano coglie solo **il pensiero e l'estensione**. Quindi Spinoza risolve i dubbi della sostanza cartesiana unificando la sostanza in una singola entità che diffonde i suoi infiniti attributi.
Gli attributi si esprimono in **modi**, ovvero **la forma concreta degli attributi**. L'estensione si esprime con il *corpo*, mentre quello del pensiero si esprime con *le idee*[^8].

### La natura e Dio
Spinoza vede il rapporto tra Dio e il mondo diversamente dalla tradizione cristiana. Per la tradizione Dio è **creatore**, che dal nulla crea la materia.
Per Spinoza il mondo è **sostanza indipendente da Dio, ma dipendente dalla sua volontà**. Tornando al concetto di *Deus sive natura*, Dio è **causa *immanente*** del mondo, perché agisce in sé, non al di fuori di sé.
Introduce una distinzione che ha radici nella Scolastica: la differenza tra ***Natura naturans*** e ***Natura naturata***. La *Natura naturata* sono gli attributi di Dio, quindi la natura generatrice. La *Natura naturata* è l'insieme degli effetti dell'attività generatrice di Dio.

### L'etica
Secondo la prospettiva *meccanicistica*, e non *moralistica*[^9], di Spinola, le passioni non hanno connotazioni negative o positive, quindi, per esempio, *odio* e *amore* hanno lo **stesso valore** e **dignità**, perché **sono entrambe funzionali all'esistenza dell'individuo**.
Spinoza afferma che il fondamento della vita affettiva dell'uomo è il *conatus*, ovvero la tendenza dell'uomo a **perseverare nel proprio stato**[^10], quindi si può definire lo **sforzo di esistere** e la *ricerca dell'utile* che porta al proprio benessere.
Il *conatus* porta all'uomo un aumento della propria *potenza di agire*[^11], il che porta un *affetto*[^12] di **letizia**. Quando quest'aumento è impedito o invertito e l'uomo non può conservare se stesso la mente è affetta da **tristezza**.
Il **bene** quindi è raggiunto quando la letizia è accompagnata da un idea di ciò che ha provocato il potenziamento.
![[SpinozaEtica.excalidraw|width:100%]]

L'unico modo per essere liberi è quindi **dominare le passioni**. Per farlo serve la **ragione**, ovvero la comprensione degli affetti.
Grazie alla ragione possiamo *superare* gli affetti negativi. Con questi intende quelli derivati dalla tristezza e quelli che portano fluttuazioni all'animo come la paura e la speranza.
Quindi per superare gli affetti negativi bisogna imparare a *perseguire ciò che ci potenzia*. Qui la **ragione diventa saggezza**.

Spinoza ci parla anche di politica, perché afferma che *la cooperazione sociale potenzia l'uomo*. Per questo attribuisce grande potere allo **Stato**, che dovrebbe limitare la Chiesa e favorire i *diritti fondamentali dell'uomo*, che includono la libertà di pensiero e di agire nella sfera privata, stimolando l'uso del pensiero e del corpo senza nuocere a nessuno. Il tutto ha come fine la *libertà*, perché nessuno dovrebbe essere ostacolato o dovrebbe ostacolare gli altri.



[^1]: Per esempio, la vendita delle indulgenze
[^2]: Intese come le passioni cartesiane
[^3]: Liberalismo politico di Locke, dottrina politica che ritiene che lo Stato debba rimanere neutrale rispetto all'economia, ma deve rimanere solo garante della pace. Associato al Liberismo politico dell'economista Adam Smith, dottrina economica che predicava la libertà degli individui nell'attività economica
[^4]: Ricorda la concezione di *mens insita omnibus* di Giordano Bruno
[^5]: Da Cartesio Spinoza impara molto e riprende molti concetti, anche al di fuori della sostanza
[^6]: Quindi la sostanza riprende caratteristiche dall'*essere*, come l'essere **increata, eterna, infinita, unica** e **indivisibile**
[^7]: Le qualità essenziali
[^8]: Secondo Spinoza, Cartesio commette un errore quando divide questi attributi in due sostanze diverse
[^9]: La *meccanicistica* vede tutto come derivato da *movimento*. Diversa dalla visione di  Cartesio, che dava valori diversi alle passioni.
[^10]: Concezione basata sul principio di inerzia
[^11]: Concepita come la *tendenza a conservarsi*
[^12]: Intese come le passioni di Cartesio