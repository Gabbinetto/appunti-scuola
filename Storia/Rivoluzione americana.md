#storia #rivoluzione #periodo1700

In America iniziano a sbarcare i *padri pellegrini*, i quali sono puritani (calvinisti) inglesi. Essi si integrano con i nativi del luogo creando le *prime 13 colonie*. 

Esse dovevano, però, sottostare alle *leggi commerciali imposte dall'Inghilterra*. Inoltre la madrepatria costringeva le colonie a far arrivare nei suoi mercati la quasi totalità dei prodotti e ostacolava le industrie in cui l'America gli faceva concorrenza, come ad esempio quella cantieristica. Per opporsi ai vincoli commerciali e all'inasprimento fiscale i coloni iniziano quindi con il *boicottaggio delle merci*. Emblematico è il "Boston Tea Party", evento avvenuto nell'omonima città nel 1773, in cui i coloni hanno lanciato svariate casse di tè nel mare. Ciò avvenne in quanto l'Inghilterra aveva assegnato alla "Compagnia delle Indie" il monopolio della vendita del tè. 

Lo slogan adottato dai coloni durante queste proteste è *no taxation without representation*. Infatti i coloni dovevano pagare le tasse senza poter scegliere come venissero usati quei soldi, in quanto i coloni non erano rappresentati nel parlamento inglese in alcun modo. Ciò spinse le 13 colonie a formare un'assemblea autonoma che prese il nome di *Congresso Continentale*, dove si decise di continuare con il boicottaggio delle merci. Ci fu poi anche un secondo congresso dove si approvò la creazione di un'esercito chiamato *Continental Army* guidato da *George Washington*, un ricco proprietario terriero della Virginia. 

## La guerra di indipendenza 

Il *4 luglio 1776* il congresso continentale approvò una *Dichiarazione di Indipendenza* stesa da *Thomas Jefferson*. Questa dichiarazione fu basata principalmente sul "Bill of Rights" inglese e sul giusnaturalismo.  Con essa si rompeva ogni rapporto di subordinazione all'Inghilterra e si dava vita ad una *repubblica indipendente*.

Scoppiò così una guerra d'indipendenza tra le colonie e la madrepatria che sarebbe durata 8 anni, *dal 1775 al 1783*. Nelle prime fasi della guerra l'Inghilterra era notevolmente in vantaggio, ma da quando George Washington adotto una tattica di guerriglia ostinata la situazione inizio a cambiare. Nel 1777 i coloni riuscirono ad avere la loro prima vittoria importante presso *Saratoga*. 

Alcuni stati europei si schierarono apertamente con i coloni aiutandoli nella guerra, si tratta della *Spagna* e della *Francia*. Quest'ultima riconobbe anche l'indipendenza delle colonie e firmò con loro un'alleanza militare. Nel *1783* la Gran Bretagna firmò la *pace di Versailles* in cui riconosceva l'indipendenza degli *Stati Uniti*.

## La costituzione americana

Nel *1787* si svolse a Philadelphia, sotto la presidenza di George Washington, una *Convenzione Costituzionale*, ovvero un'assemblea con i rappresentanti delle 13 colonie. Nel giro di due mesi essa riuscì a creare una *Costituzione* per il neonato stato che diventava così in una vera e propria *federazione*.

La costituzione fu approvata da 11 stati su 13 per poi essere ratificata nel settembre 1788. Nel febbraio del 1789 furono svolte le prime elezioni che diedero a *George Washington* la carica di *presidente*. 

Tra il 1789 e il 1791 furono approvati *10 emendamenti* con lo scopo di ribadire e tutelare alcuni diritti dei cittadini e dei singoli stati.

## La divisione dei poteri 

Il potere legislativo era esercitato da due camere:
   - La *Camera dei rappresentanti*, che gestiva le questioni finanziarie, era eletta in proporzione alla popolazione di ogni stato
   - Il *Senato*, a cui spettava il controllo sulla politica estera, aveva 2 rappresentanti per stato
L'insieme di questi due organi veniva chiamato *Congresso*.

Il potere giudiziario veniva posto sotto il controllo di una *Corte suprema federale* composta da giudici a vita nominati dal presidente.

Il potere esecutivo era accentrato nel ruolo del *presidente della repubblica*, eletto ogni 4 anni con *voto indiretto*. Cioè eletto da un'assemblea di *grandi elettori* designati da ciascuno stato. Coloro che avevano la possibilità di votare erano esclusivamente maschi bianchi con almeno un determinato reddito, in base al criterio del *suffragio censitario*. 

Il presidente aveva poteri amplissimi, era infatti la persona con i maggiori poteri nello stato potendo anche *bloccare le leggi* emanate dal congresso. Nel caso in cui però il presidente avesse violato le leggi o abusato del suo potere esso poteva venire *destituito* dal congresso.

Il governo federale fu organizzato in ministeri e dipartimenti. Ci fu poi anche una successiva divisione in partiti:
  - Il *repubblicano-democratico* guidato da *Thomas Jefferson*
  - Il *federalista* guidato da *Alexander Hamilton*




