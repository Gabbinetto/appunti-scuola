Veniva da una famiglia piuttosto agiata, quini ha un educazione molto raffinata, e scrive in età molto giovane, infatti ha solo 12 anni quando Augusto sale al potere. 

Ha successo perché incarna il gusto elegante che era molto apprezzato a Roma, infatti non ha bisogno di protettori né di circoli letterari. Finirà comunque per prenderne parte, ma rimarrà sempre molto indipendente. **Troppo indipendente**, visto che le sue opere verranno poi considerate troppo scandalose e verrà **esiliato**.

Scrive molte opere di vario tipo, ma le più famose sono quelle di tema **amoroso**. La sua opera più famosa sono le *Metamorfosi*. 

## L'*Amores* 

La prima fase della sua scrittura segue la tradizione dell'elegia[^1] latina.  
Spicca qui l'***Amores***, a tema appunto amoroso. Tratta l'amore con un certo fatalismo, lo tratta come una fase per cui tutti dobbiamo passare, come se fosse un servizio militare. 
Quindi un'attività che impegna l'individuo, ma distaccato dalla concezione di amore come legami e sentimenti verso una persona. Infatti la donna in questione nell'opera è **Corinna**, ma spesso ci sono anche apprezzamenti verso altre donne.  

Quindi la fedeltà, il *foedus*, fondamentale in Catullo, viene **sminuito** e **ridotto al gioco** da Ovidio.  

Questo lo inizia a mettere in difficoltà verso la propaganda augustea, che vedeva l'amore tradizionalmente come *matrimoniale* e serio per fondare la famiglia. 

## Le *Heroides* 

Un opera interessante. Sono **lettere scritte da donne**, quindi sulla base dell'epistola. Un autore che si immedesima nella donna era raro, infatti era successo prima solo con Virgilio che prende le parti di Didone. 

Queste lettere vengono scritte dalle compagne degli eroi della tradizione latina e Ovidio immaginava come potessero sentirsi queste donne costantemente abbandonate dai loro compagni in giro per il mondo (Come Ulisse che abbandona sua moglie e gira il mondo). È importante perché nessuno prima avrebbe mai dato voce alle donne. 

Sono principalmente **monologhi** che parlano dell'assenza dei partner maschili. Quindi si tratta dell'**amore** come *ricordo*, *mancanza*, *assenza*, quindi elemento non di forza, ma di **debolezza**. 

Il problema delle *Heroides* era la **monotonia**. L'opera era molto ripetitiva, infatti verso la fine l'autore cerca di introdurre più pathos. 

## Le opere erotico-didascaliche (L'*Ars amatoria*) 

Scrive una serie di opere didascaliche: 

- L'***Ars amatoria***: l'arte dell'amare e sedurre; 
- I ***Medicamina faciei femineae***: come si dovrebbero truccare le donne, che fa parte del gioco delle finzioni dell'amore; 
- I ***Remedia amoris***: come guarire dalle pene d'amore. 

L'*Ars amatoria* è l'opera che più gli ha dato problemi perché tratta della **seduzione**. Affronta il tema similmente a un trattato scientifico. I primi due libri dedicati agli uomini, il terzo, il più scandaloso, è **dedicato alle donne**. Insegnava loro come conquistare gli uomini, spronandole a vivere la propria vita. L'amore quindi per Ovidio è un gioco fatto da *tattiche* e *strategie*, infatti non c'è né fedeltà né *furor*. 

In una società maschilista come quella romana e sotto l'influenza della propaganda augustea tutto questo era impensabile. 

Questo comportamento è associabile a molta imprudenza da parte di Ovidio, che dava per scontato quello che scriveva, e lo ha portato all'esilio. 

## Le *Metamorfosi*

Fanno parte della seconda parte della produzione di Ovidio, quando mette da parte l'argomento amoroso-erotico, e prova il **poema epico**. Questo anche per soddisfare la propaganda augustea che voleva scrittori più *eruditi*. Era un opera di **poesia eziologica**[^2].

Le *Metamorfosi* si definiscono un *carmen perpetum*, perché dove finisce una storia ne inizia un'altra, infatti si chiama *Metamorfosi* perché tutto **continua a trasformarsi**.
Ovidio fa un lavoro di **raccolta e reinterpretazione** di miti. Ha così tanto successo che in futuro la mitologia greca avrà come riferimento quest'opera.
Per soddisfare la propaganda dipingeva il tempo contemporaneo come **massima evoluzione** della storia passata, e allo stesso tempo il **ciclo si conclude** ritornando agli antichi valori.

Riscrive i miti secondo il suo **stile ricco e raffinato** e alle volte aggiunge particolari inventati da lui, ma sempre coerenti con l'opera originale. Come modelli prende poeti che parlavano dei miti. Spicca fra tutti **Esiodo**, che aveva compiuto un lavoro di raccolta simile. Inoltre il *carmen perpetum* nasce da una tecnica alessandrina[^3] dove una storia circoscrive e introduce un'altra. Si può dire che quest'opera va **oltre il genere epico** perché è molto più leggero e gli eroi hanno un loro punto di vista e agiscono secondo i loro sentimenti, conferendo all'opera un **carattere teatrale**. 
L'opera ha diversi temi, tra questi **l'amore** che pone prove, anche sentimentali, agli eroi. Proprio perché le prove vengono da dentro causano una *trasformazione* ed *evoluzione* del personaggio.

L'opera richiama anche la ***metempsicosi***, il quale afferma che ogni forma di vita rinasce sotto forme diverse, perché la vita **va vissuta da tutte le dimensioni e punti di vista**, quindi **ci si trasforma dopo la morte** (Concetto vivo ancora in diverse religioni del mondo). 

### Orfeo a confronto tra Ovidio e Virgilio
Virgilio inserisce la narrazione del mito di “Orfeo ed Euridice” in un altro mito: quello di Aristeo. La morte di Euridice è stata causata da Aristeo il quale l’ha inseguita tra l’erba cercando di farla sua e, mentre la giovane correva per sfuggirgli sarebbe stata morsa da una vipera che avrebbe causato la sua morte. La morte della giovane avviene dopo che i due sono sposati da tempo.
Ovidio, invece, attribuisce al lettore la precedente conoscenza del mito e ne analizza soltanto alcuni particolari. La narrazione di Ovidio ha inizio con il matrimonio dei due innamorati sui quali grava un triste 
presagio. In quest’ultimo autore la morte di Euridice avviene subito dopo le nozze: tale scelta dell’autore sottolinea la drammaticità della vicenza. 
Virgilio utilizza i versi alessandrini mentre Ovidio sfoggia la sua tecnica retorica soprattutto nel discorso di Orfeo alle divinità dell’Ade. 
Virgilio smentisce il mito della poesia invincibile, infatti Orfeo perderà per sempre la sua sposa: Virgilio si serve del mito per dimostrare la sua contrapposizione alla poesia elegiaca che si basa sul lamento d’amore.
In Ovidio Euridice è rassegnata al suo destino e non rimprovera il marito poiché il suo unico 
rimprovero dovrebbe esser quello di esser troppo amata mentre in Virgilio la fanciulla sembra 
colpevolizzare Orfeo perché, essendosi voltato, ha causato la sua morte definitiva e senza ritorno. 
Entrambi i miti sono ambientati nell'Ade, il regno dei morti.
Nell’opera di Virgilio sono citati il Cocito, fiume dell’Ade e lo Stige, lago ghiacciato mentre nelle Metamorfosi non compaiono descrizioni di luoghi. Un personaggio che viene nominato in entrambi i testi è Issione, re dei Lapiti che aveva stretto a se un’immagina di Giunone. Da tale, innocente gesto nacque un centauro. Issione fu punito da Giove: doveva restare legato ad una ruota che girava in eterno.

## Altre opere
I *Fasti* sono un'altra opera scritta allo stesso tempo delle *Metamorfosi*. *Fasti* vuol dire **calendario**, infatti tratta delle **festività dell'anno romano**, parlando delle loro **origini**.
Quindi è un'opera erudita a carattere didascalico. Non ebbe molto successo e infatti rimane incompiuta.

Poi ci sono i ***Tristia***, scritta dopo l'esilio durante la sua terza fase produttiva in cui parla dell'amarezza dell'esilio e si lamenta del luogo e i suoi abitanti.

Infine chiudono la vita di Ovidio le ***Epistulae ex Ponto***. Si tratta di epistole, anche qui, lamentose verso l'esilio. Dalle lettere sembra che cerca **consolazione**.

[^1]: L'elegia trattava di amori tragici
[^2]: La poesia eziologica trattava di miti poco conosciuti per parlare dell'origine di luoghi, usanze, feste... 
[^3]: La tecnica alessandrina del *racconto a incastro*, dove inizio e fine non sono ben definiti perché un brano sia cornice di un altro