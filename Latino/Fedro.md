Di origine greca, probabilmente un liberto^[Quindi ottiene la libertà dalla schiavitù]. Lavora sotto Tiberio. Inizialmente scrive versi che non aggradano ai potenti e viene censurato e perseguitato da Seiano.
Iniziatore a Roma della **favola in versi**, genere già esistente in Grecia grazie ad **Esopo**^[Esopo, sostanzialmente, codificò il genere che era già narrato oralmente]. Nell'antichità la favola non era rivolta ai più piccoli, ma aveva un carattere moralistico dedicato agli adulti, non necessariamente per un pubblico colto e ristretto, ma anche per un pubblico più **ampio**.

## La favola

La favola era caratterizzata da un'evento iniziale dal quale si ricava una breve trama che termina in una **morale**. I personaggi erano stereotipati oppure **animali**, questi ultimi perché ben incarnano i vizi e le virtù degli esseri umani. Erano così brevi e semplificate che si risolvevano in pochi scambi di battute.
Come tipicamente accadeva, l'autore non si preoccupava dell'originalità dell'opera rispetto al modello, Esopo in questo caso.
Fedro considerava il suo lavoro di carattere letterario, quindi le sue favole sono di poche parole, ma estremamente raffinate e selezionate <i>ad hoc</i>. Infatti, nel *Prologus*, dice:

> Io ho **levigato** in versi senari le storie che Esopo ha inventato. [...] Se qualcuno volesse criticare che qui parlano gli alberi, oltre che gli animali, si ricordi che noi scherziamo con favole inventate!

Evidenziando l'invenzione, Fedro si difende dalla censura^[Perché eventuali avvenimenti reali sarebbero mascherati come inventati] al quale rivolge una velata critica.

Una morale spesso presente, anche con rassegnazione, è quella della *legge del più forte*. Un esempio è *il lupo e l'agnello*^[Dove espone come i potenti opprimano gli innocenti].
### Lo stile
Prima caratteristica era la *brevitas*, perché doveva essere concisa e tramandata anche oralmente, e il linguaggio era colloquiale. I contesti erano semplici e leggeri, ma era tutto incredibilmente **elegante**.  