Si colloca all'inizio del 1800. Ovviamente è affine al *Preromanticismo* nelle tematiche, caratterizzato dal **sentimento**, anche in contrapposizione con la ragione del movimento precedente.
In questo periodo si vedono grandi cambiamenti storici: la caduta di Napoleone, la restaurazione e la rivoluzione industriale[^1].

Questo cambia l'immagine della **natura**, prima centrale nel Preromanticismo come forza superiore, ora modificata e *contaminata* dal progresso.

Come avveniva ogni volta che grandi cambiamento arrivavano in Europa, il ruolo dell'intellettuale cambia. L'intellettuale perde la sua posizione privilegiata, perché l'evoluzione del Capitalismo trasforma l'*arte* in *prodotto*, quindi ora l'intellettuale doveva porsi il problema del *mercato*.
Non era necessariamente un cambiamento negativo, perché ciò spingeva gli artisti a trovare nuove strade per le proprie opere, portava più originalità e autonomia. In questo senso il Romanticismo è definibile **moderno**, perché la tradizione non aveva più lo stesso valore e la **novità** era più importante.

## Le caratteristiche
A differenza della ragione, che è tendenzialmente unica, il sentimento è individuale, quindi è centrale l'**individualismo** di quest'epoca. Quindi il Romanticismo è molto più accessibile, perché il sentimento è comprensibile da tutti, a differenza di riferimenti letterali onnipresenti nelle opere passate.
Altri temi importanti sono il sogno, la follia e il soggettivismo, ma uno decisamente più importante è l'**infinito** inteso come *assoluto*. Quindi c'è una ricerca costante dell'assoluto, senza nemmeno avere un'idea precisa di cosa sia, ma che spinge a migliorarsi per raggiungerlo. Così c'è un ritorno alla **dimensione religiosa**, perché la religione è irrazionale e porta all'assoluto.
La commercializzazione dell'arte porta ad un costante senso di *inappagamento*, che spinge ad una **fuga della realtà**, quindi le opere sono spesso **fantastiche**. Infatti si riprendono leggende, fiabe, superstizioni e storie popolari, perché hanno, secondo i romantici, una base di verità.

## La situazione dell'Italia
Questo è un periodo di grandi cambiamenti politici in Italia con il *Risorgimento italiano*. Rispetto agli altri paesi l'Italia era rimasta un paese agricolo, economicamente arretrato con vie di comunicazione poco sviluppate, specialmente nel meridione.

Anche qui, però, gli intellettuali iniziano a cambiare, come nel resto d'Europa. Gli scrittori, data l'epoca, prendono posizioni patriottiche e diffondono i *valori risorgimentali*.
Il pubblico era borghese, grazie alla crescita della borghesia, e finalmente in Italia era arrivato il **romanzo**, il quale era il genere più apprezzato dalla borghesia.
Un altro genere di successo in questo periodo è il **melodramma**.

La centralità delle accademie stava declinando e le **editorie** stavano nascendo anche in Italia. Prodotti come le *riviste* stimolavano i dibattiti culturali.
Un altro luogo dove si sviluppava la cultura in Italia erano i **salotti**, ovvero case di nobildonne dove venivano invitati letterati e intellettuali e dove di conseguenza si animavano discussioni e dibattiti culturali. Ciò dava prestigio alle donne che organizzavano queste riunioni.

Al movimento di modernizzazione si opponevano i *classicisti*, che ritenevano la cultura classica italiana superiore. Infatti **Madame de Stael**, nobildonna francese, mosse una critica all'Italia definendo gli italiani ignoranti perché nessuno conosceva le lingue per apprezzare opere al di fuori dell'Italia, e i classicisti si opposero fortemente a questa critica.




[^1]: Che portò a grandi fenomeni di *inurbamento*