Leopardi nasce nel 1798 a **Recanati**, che lascia a 24 anni, per il quale svilupperà un'insofferenza più avanti nella vita. Viene da una famiglia agiata e di cultura tradizionale, infatti il padre aveva una biblioteca personale colma di classici, e aveva passato la passione classica a Leopardi, tanto che questi studiava i classici *in lingua originale* sin da piccolo. La madre invece era molto fredda e rigida. Leopardi ci parla, infatti, di un'educazione molto rigida.
Quindi per formazione lui nasce come **classicista**, ma sviluppa in futuro una **sensibilità romantica**.

A Napoli, dove arriva nel 1833, viene ospitato dall'amico *Ranieri*. Si trova in conflitto con il pensiero degli intellettuali partenopei, caratterizzato da ideologie cattoliche, perché Leopardi era completamente **laico**. Qui scrive *La ginestra*, dopo la visita ai pendici del Vesuvio.

Oltre ai classici, Leopardi si affezionò anche ad autori più moderni quali Goethe, Alfieri e **Foscolo**. 

## Le lettere
Lui scrive molte lettere che ci raccontano la sua vita. Non erano fatte per essere pubbliche, ma comunque ci dicono molto sul suo stile, pensiero e vita in generale.
Qui, in una lettera a sua sorella, usa per la prima volta il termine **noia**, ricorrente in Leopardi. Per Leopardi vuol dire "godersi qualcosa sapendo che finisce". Quindi era un termine pieno di **pessimismo** tipico di Leopardi. La noia allora anticipa sempre un pensiero negativo.
Si vede anche come la sua capacità di ragionare e immaginare si sia formata proprio sulla *lettura dei classici*.

## Lo Zibaldone
In quest'opera sono raccolti diversi concetti espressi da Leopardi.

Il primo concetto introdotto è quello della *natura benigna*. Leopardi parte dall'idea che la natura sia una cosa buona, perché credeva che lo stato di natura sia lo stato di felicità al quale ci siamo allontanati con la civilizzazione. Una delle cose positive che la natura ci dà sono le *illusioni*, che ci permettono di vivere più spensieratamente.
Ragionando sulla storia dell'uomo. Leopardi realizza che gli antichi erano più felici. E questa è la base del suo **disprezzo verso il progresso** (*Pessimismo storico*). Però dice che davanti a questo pessimismo bisogna avere un **atteggiamento titanico**, ovvero dobbiamo combattere l'infelicità anche se ne siamo destinati, sia collettivamente che individualmente.
Di questo passo rivaluta la natura. Questo perché la natura non è poi così benigna se ci crea destinati all'infelicità. Semplicemente la natura ha le sue regole, e noi umani le dobbiamo sopportare e seguire. Leopardi afferma che l'umanità ha superato questa tristezza grazie all'infelicità.
Tutto questo ragionamento lo porta al **pessimismo cosmico**: la natura non è orientata verso la felicità, ma prevede l'infelicità per *tutte* le creature.
Se siamo destinati all'infelicità, dove troviamo il piacere per allietarci? Lui trova la risposta nell'**illusione**.

## I Canti
Ha avuto tre edizioni, l'ultima pubblicata dall'amico Ranieri. È una raccolta di componimenti poetici, che ha intervallato alla scrittura di prose. Il termine *Canti* non era molto usato dai poeti al tempo, ma Leopardi decide di dare questo nome all'opera come richiamo alla lirica, predominante nei Canti, e soprattutto a **Petrarca**.

La prima parte composta sono le ***Canzoni***. Di carattere fortemente classicistico, affrontavano **tematiche civili***. Infatti Leopardi si lamentava della società presente, *passiva* e *corrotta*, incapace di agire significativamente. Queste sono grandi esempio del *pessimismo storico* di Leopardi, infatti, attraverso il *Bruto minore* e l'*Ultimo canto di Saffo* (Due personaggi storici suicidi), arriva alla conclusione che l'umanità è infelice non solo per ragioni storiche, ma anche per natura.
Tra questi, fra i più famosi, ci sono alcuni come l'*Infinito* o *Alla luna*. Infatti, nell'Infinito Leopardi medita sull'idea di infinito a partire da sensazioni date dalla natura. 
Ne "Alla luna", invece, parla della sua giovinezza segnata dalla solitudine e dall'isolamento. Nonostante ciò, ricorda con nostalgia quei tempi perché il ricordo consola e preserva la dolcezza. Infatti, come esprime nello [[Zibaldone]], solo il presente è triste, perché le memorie del passato vengono modificate affinché siano dolci, e il futuro dà spazio alla speranza. Solo il **vero**, quindi il presente, porta tristezza.

Un'altra parte è composta dagli ***Idilli***. Gli idilli erano un genere di componimento ellenistico, dove la poesia cercava una *via di fuga* in un *mondo pastorale idealizzato*. Gli idilli originariamente intendevano un testo breve, ma, grazie all'uso di Teocrito di questo genere, hanno acquisito questo significato.
Leopardi non usa gli idilli con accezione classica, ma i suoi idilli descrivono la sua interiorità tramite paesaggi. Erano, quindi, molto più **personali** e **autobiografici**. Infatti, li definisce "sentimenti, affezioni e avventure del suo animo".


Dopo aver composto le Operette morali, dove affronta molte riflessioni filosofiche, torna alla poesia nei Canti in una seconda produzione poetica, nei **Grandi Idilli**. Da qui le riflessioni filosofiche trovano strada nella sua poesia. Qui il pessimismo è **assoluto**. C'è una consapevolezza del *dolore*, del *nulla* e della *morte*. Il "*vero*" è un tema centrale, che però non è trattato come distruttore delle immagini della vita, ma con delicatezza. Quindi, nonostante i temi cupi e deprimenti, l'illusione e il vero sono bilanciati con un linguaggio dolce.

### A Silvia
Tra i Grandi Idilli c'è ***A Silvia***. Ha uno stile più colloquiale, quasi come se fosse in prosa. Assomiglia vagamente, come impostazione, ai *Sepolcri* di Foscolo perché entrambi arrivano a ragionare su dei concetti. Silvia era individuabile storicamente nella figlia del suo stalliere, morta giovane. In maniera tragica, la morte di una ragazza giovane rappresenta perfettamente l'idea di Leopardi sulle illusioni della gioventù.
Nell'opera parla alla ragazza morta, ricordando le sue attività tipiche da giovane ragazza spensierata. Subito dopo si confronta con lei, parlando di come lui abbia speso la sua gioventù sui libri, da solo. Ricorda le pause dallo studio, dove si affacciava al balcone e sentiva il canto di Silvia, che gli trasmetteva tranquillità. Lui la ritiene fortunata nell'essere morta giovane, e da qui si scorge il pensiero di Leopardi. Nell'ultima strofa, l'immagine di Silvia si trasforma completamente nell'immagine della giovinezza spensierata, che muore assieme alla speranza. 

### A se stesso
Uno dei suoi ultimi componimenti, scritto due anni prima della sua morte, fase dove prevale la **disillusione** e la **negatività**.
L'impostazione ricorda molto i lirici greci che parlavano d'amore. Parla con il suo cuore, dandogli una **personificazione**.
Parla dell'amore come un *illusione*, convinzione tratta dalle cattive esperienze fatte in amore. Addirittura Leopardi scrive che il desiderio muore con l'illusione. Nulla, secondo Leopardi, vale lo sforzo necessario per l'amore. La negatività spicca quando definisce la *vita come composta da solo noia e amarezza*; il mondo è fatto solo da fango.
Chiude il componimento in modo completamente pessimistico, definendo la vita come **un sistema di angoscia e dolore con la morte come fine ultimo** e null'altro ha importanza.

### La ginestra
Scritto, come *[[A se stesso]]*, nella fase finale della sua vita.
La ginestra è un fiore, unico capace di crescere sul Vesuvio. Secondo Leopardi, la ginestra ci insegna come vivere, perché è umile e si "accontenta" di vivere in luoghi così desertici e solitari. Quindi l'umanità può sopravvivere in una natura ostile come quella che ci ospita solo abbassando le proprie pretese e vivendo umilmente come la ginestra. Infatti inizia evidenziando che **l'uomo è nulla a confronto della natura**, riferendosi al Vesuvio che potrebbe lavare via tutta la zona circostante in un attimo.
Dice Leopardi che vede le ginestre sorgere attorno a Roma, erede decaduta della potenza dell'antico impero, e quindi si accontentano anche di simile miseria abbandonata a se stessa.
Continua descrivendo l'area arida e cinerea del Vesuvio, ricordando Pompei ed Ercolano. Considera la ginestra un fiore gentile perché, nonostante tanta umiltà, profuma e porta consolazione ai colpiti dalla distruzione del Vesuvio.
Poi invita coloro che credono l'uomo al centro dell'universo a visitare la zona e rendersi conto di quanto siamo impotenti davanti a tanta distruzione che colpisce quando nessuno se lo aspetta. Specificamente qui cita suo cugino, forte sostenitore del progressismo.
Prosegue chiamando il suo secolo superbo e sciocco, perché troppo ambizioso, ancora una volta criticando gli intellettuali del suo tempo e il progressismo. Addirittura definisce i loro ingegni "*pargoleggiare*", paragonandoli a dei bambini ingenui. In questi passaggi si contraddistingue dagli intellettuali "illusi" del suo tempo. Denuncia la falsa libertà di pensiero portata avanti dai suoi contemporanei, che allo stesso tempo "rendevano il pensiero schiavo", manipolandolo.
Rimprovera gli intellettuali di non vedere la verità, "*volgendo le spalle al lume*"^[Il lume della ragione.], accecati dalle loro idee.