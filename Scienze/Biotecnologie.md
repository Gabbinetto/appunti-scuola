Le biotecnologie sono "*tecnologie messe a disposizione degli esseri viventi*". Un esempio possono essere i farmaci, gli integratori alimentari o le protesi.^[Ad esempio la penicillina ha rivoluzionato la vita delle persone. Scoperta da Fleming, è un antibiotico che ha impedito le morti da semplici infezioni batteriche]
Può essere divisa in campo medico, agricolo^[Per esempio gli OGM, come il *golden rice*] e industriale.
Quasi tutto è modificato dalle biotecnologie. La finalità delle biotecnologie è *curare*.

## La transgenesi
La transgenesi è l'inserimento di un gene *esogeno* in un organismo. Perché nasce l'esigenza di queste tecniche? Perché si è scoperto che alcune proteine dipendono dalla presenza di determinati geni nel DNA e mutazioni durante la *trasmissione mendeliana*^[La trasmissione di geni tra le generazioni, prende il nome dal suo scopritore Mendel] possono avvenire. Queste mutazioni possono causare patologie genetiche^[Il peggior caso è la mutazione di un codone di stop $\text{AUG}$ che genera una proteina tronca e quindi non funzionante] e quindi si cerca di ovviare a queste problematiche con l'**ingegneria genetica**.

La prima fase della sperimentazione si dice *in vitro*, ovvero su colture cellulari, poi su organismi modello, come i topi, e poi su un gruppo di persone per sperimentare l'efficacia dell'innovazione.
Ipotizzando un **gene esogeno** da voler inserire in una piastra cellulare^[Tante cellule], bisogna avere diverse copie di questo gene. Per avere tante copie si effettua il **clonaggio**^[Che è diverso dalla *clonazione*].
Per il clonaggio si sfrutta un **plasmide**, ovvero una sequenza di DNA circolare. Un plasmide deve sempre avere un sito di origine di duplicazione, un sito *polylinker* ed una **resistenza** ad un antibiotico, ovvero un gene che produce una proteina che rende immune il plasmide all'antibiotico. Per inserire il gene esogeno si sfrutta il sito polylinker, ovvero un sito di riconoscimento di **enzimi di restrizione**. Questi enzimi tagliano specificamente una sequenza di DNA, a seconda dell'enzima. Il gene deve avere per estremità le stesse estremità risultanti sul DNA del plasmide dal taglio degli enzimi, perché altrimenti le estremità non sarebbero "compatibili"^[Ovvero riconosciute dagli enzimi] e non si potrebbe inserire il gene nel plasmide.
Una volta unito il gene al DNA la ***ligasi*** "ricuce" il DNA precedentemente tagliato con il gene inserito.
Ovviamente non c'è una percentuale di successo del 100%, perché il plasmide potrebbe richiudersi senza prendere il gene. Esistono tecniche per aumentare le probabilità, facendo una doppia **digestione**^[Ovvero il taglio con gli enzimi] e quindi avere due estremità incompatibili, ma compatibili con il gene appositamente costruito in laboratorio.

Una volta clonato il plasmide bisogna capire se i cloni hanno il gene o meno. Per comprenderlo si applica una tecnica qualitativa^[Quindi che ci permette di osservare la qualità del DNA, non la quantità] chiamata **elettroforesi**. Ovviamente un plasmide con il gene esogeno inserito sarà più lungo, quindi per capire se un plasmide ha il gene bisogna confrontare la lunghezza della sequenza di DNA^[Contando le basi azotate].
L'elettroforesi consiste nell'applicare un campo elettrico al DNA. Il DNA risponde al campo elettrico perché il DNA ha carica negativa^[Questo perché i gruppi fosfati hanno carica negativa]. Quindi il DNA si sposta perché attratto dal campo, e lo si fa spostare attraverso un gel chiamato *agarosio*. Le sequenze di DNA più corte si spostano più velocemente e in questo modo si possono distinguere le sequenze con il gene dalle sequenze prive del gene.
Il gel è versato in una *scatola elettroforetica*, quindi con due poli opposti, che contiene già una soluzione **elettrolitica**. La soluzione serve a far passare la corrente e il gel a osservare gli spostamenti del DNA.
Il DNA è inserito nel gel da dei solchi formati nel gel e quindi si attiva il campo elettrico.
Prima di far partire i plasmidi si fa un singolo taglio per avere il DNA in forma lineare, altrimenti il DNA potrebbe avvolgersi su se stesso e passare più velocemente attraverso il gel, il che non permetterebbe la discriminazione.
In uno dei solchi si inserisce un **marker**. Un marker consiste in una serie di frammenti di DNA a **lunghezza nota** a scopo di misurare la lunghezza del DNA. Questo perché i frammenti sono di diversa lunghezza e funge da **scala di misura**.
Per osservare il DNA, al gel si aggiunge un **agente intercalante**. Nel momento in cui il DNA si sposta l'agente si inserisce e si attacca al DNA fra le basi. Questo agente reagisce e si colora con l'esposizione ai raggi ultravioletti. In questo modo, terminato il processo, illuminando il gel con dei raggi UV si può osservare dove i DNA, sia marker che plasmidi, si sono fermati nel gel.