L'insieme delle reazioni del nostro corpo. Si divide in **catabolismo** e **anabolismo**.
Il catabolismo degrada molecole complesse, arrivando a molecole semplici, per **produrre energia** e l'anabolismo sintetizza molecole complesse e **consuma energia**.

L'**adenosina trifosfato**, *ATP* in breve, è un nucleotide fondamentale per immagazzinare energia. Durante la degradazione di ATP viene rilasciata energia.
L'ATP è composta da adenina, ribosio e **tre gruppi fosfati**. L'energia è immagazzinata tra il *secondo* e *terzo* gruppo fosfato.
La formazione di ATP avviene dalla rottura dei legami durante il catabolismo. La rottura libera  energia che viene immagazzinata nella molecola di ATP:
$$
ADP+P_{i}+e \rightarrow ATP
$$
Dove *ADP* è l'**adenosina difosfato**, $P_{i}$ è un gruppo fosfato inorganico, ed $E$ è l'energia.
Durante l'anabolismo l'energia necessaria per formare i legami delle molecole da sintetizzare si prende dall'ATP, dove:
$$
ATP \rightarrow ADP+P_{i}+e
$$
Tutto questo avviene nel **mitocondrio**.
![Schema del mitocondrio](https://promedtest.it/wp-content/uploads/2022/07/MITO.png)
Precisamente nella **matrice**.

## Glucosio nella cellula

### Glicolisi
La prima **via metabolica**^[Insieme di reazioni chimiche coinvolte in processi catabolici e anabolici. I prodotti delle reazioni diventano i reagenti della reazione successiva] del catabolismo del glucosio si chiama **glicolisi** e inizia nel **citoplasma della cellula**. Il glucosio è recuperato dal **glicogeno**, un polimero del glucosio. Il corpo immagazzina il glucosio assunto dal cibo sotto forma di glicogeno. 
La glicolisi è il processo del catabolismo dedito a produrre energia. Parte del glucosio, quindi gli altri tipi di zuccheri vanno prima trasformati in glucosio tramite *enzimi*, uno per zucchero.
Da questo processo c'è un guadagno di due molecole di *piruvato* e **quattro** molecole di ATP, ma **due** di queste vengono usate durante la glicolisi per procedere nelle reazioni.

- La prima reazione, tramite l'*esochinasi*^[Le *chinasi* lavorano con i gruppi fosfati aggiungendoli a substrati, ovvero servono a fare la *fosfolidazione*, il prefisso *eso-* indica che il gruppo fosfato è preso dall'esterno], trasforma il glucosio in *glucosio-6-fosfato*, perché si aggiunge un gruppo fosfato al carbonio 6. Questa usa una molecola di ATP;
- Nella seconda il glucosio-6-fosfato viene trasformato in *fruttosio-6-fosfato*.
- La terza reazione, tramite la *fosfofruttochinasi*, sfrutta anch'essa una molecola di ATP, dal quale prende i gruppi fosfati, aggiungendone due alla molecola;
- Alla quinta reazione il fruttosio, risultato delle reazioni precedenti, viene diviso in *due molecole da tre atomi di carbonio*. Da qui ogni reazione avviene due volte, una per molecola risultante (Chiamate *gliceraideide-3-fosfato*);
- Dopo arriva un momento cruciale nella via metabolica, dove interviene un *coenzima*, strutture molecolari che collaborano con gli enzimi per far avvenire una reazione, che sposta elettroni.
  Il coenzima si chiama *$\text{NAD}$*, che si presenta in due forme: $\text{NAD}^{+}$ (Ossidato) e $\text{NADH}$ (Ridotto). Il $\text{NAD}^{+}$ si riduce in $\text{NADH} + \text{H}^{+}$ grazie ad una reazione con una molecola di $H_{2}$;
  ![Immagine NAD e NADH|width:100%](https://cdn.shopify.com/s/files/1/0268/1811/7694/files/redox-reaction_480x480.png?v=1625878447)
- Tramite la *fosfogliceratochinasi*^[Generalmente il prefisso prima di *-chinasi* indica il reagente della reazione.] si sposta un gruppo fosfato dal fosfoglicerato risultato ad una molecola di ADP per produrre una di ATP;
- Con la *piruvatochinasi* si produce ancora un'altra molecola di ATP

> Le prime cinque fasi sono **endoergoniche**. Le reazioni si dicono endoergoniche quando <u>richiedono energia</u>

Quindi la glicolisi termina e produce due molecole di **piruvato**.
Scrivendo una reazione completa della glicolisi:
$$
\large
\underbrace{C_{6}H_{12}O_{6}}_{\text{Glucosio}} + \text{2ATP} + \text{2NAD}^{+} \longrightarrow
\underbrace{2C_{3}H_{4}O_{3}}_{\text{Piruvato}} + \text{4ATP} + \text{2NADH} + \text{2H}^{+}
$$

Il prodotto finale della glicolisi, il *piruvato*,  ha due possibilità:
- Se la cellula è in *anossia*^[Una condizione anormale, quindi quando manca l'ossigeno (Per esempio dopo un grande sforzo fisico)], quindi c'è assenza di ossigeno, avviene la **fermentazione lattica**^[Si produce il famoso *acido lattico*], dove non possono avvenire processi catabolici sul prodotto.
- Se la cellula ha ossigeno il prodotto si sposta nel mitocondrio. Qui continua il metabolismo del glucosio, atto a formare altra $\text{ATP}$, tramite il **ciclo di Krebs**.

Da una completa molecola di glucosio si ricavano dalle 28 alle 32 molecole di $\text{ATP}$

### La fermentazione
Avviene nel citoplasma. Senza ossigeno, per continuare a produrre energia, la cellula deve continuare a fare la glicolisi, che è una via **anaerobica**^[Che non ha bisogno di ossigeno.]. Per farlo serve $\text{NAD}^{+}$ ossidato. Quindi la fermentazione  **ossida il $\text{NADH}$** per rifare la glicolisi.
Esistono due tipi di fermentazione: **lattica** e **alcolica**.
Quella lattica avviene in **tutti gli animali** e **i batteri**, anche nei nostri muscoli. Infatti nelle biotecnologie sono i famosi *fermenti lattici* usati per fare lo yogurt.
Quella alcolica avviene nei **lieviti**, organismi unicellulari. Questi sono, infatti, usati per produrre gli alcolici o i lievitanti.

La fermentazione avviene con una sola reazione. Il piruvato, attraverso l'enzima *lattato-deidrogenasi*, diventa **acido lattico**. Da questa reazione il $\text{NADH}(\text{H}^{+})$ viene ossidato di nuovo in $\text{NAD}^{+}$ per venire utilizzato nella glicolisi.

La fermentazione alcolica avviene con due reazioni. La prima reazione, tramite il *piruvato decarbossilassi* (Priva di carbonio), passa dal piruvato all'**acetaldeide**, producendo *$CO_{2}$*. Dopodiché l'acetaldeide subisce una seconda reazione che produce **etanolo**, grazie all'*alcol deidrogenasi*, e ossida il $\text{NADH}(\text{H}^{+})$. Quindi il $\text{NAD}^{+}$ viene usato per la glicolisi.
### Il ciclo di Krebs
Il ciclo di Krebs avviene nella matrice del mitocondrio. Si chiama "ciclo" perché il *prodotto dell'ultima reazione* è uguale al *reagente della prima*. Ovviamente il ciclo va sempre rifornito, tramite la glicolisi.
Il piruvato, prima di entrare nel ciclo, viene trasformato in *acetil-CoA*. Questo reagisce con l'*ossalacetato* (Ultimo prodotto del ciclo di Krebs).
I coenzimi che appaiono sono il $\text{NAD}^{+}$ e il *$\text{FAD}$*, e nella forma ridotta è *$FADH_{2}$*.
La quinta reazione del ciclo è l'unica che produce una molecola di energia, ma non $\text{ATP}$, invece si produce **$\text{GTP}$**, ovvero *guanosina trifosfato*. La differenza tra $\text{ATP}$ e $\text{GTP}$ è la base azotata, da *adenina* a *guanina*. L'energia della $\text{GTP}$ viene usata per realizzare una $\text{ATP}$.

![Ciclo di Krebs](https://www.microbiologiaitalia.it/wp-content/uploads/2020/11/immagine-2.png)

Se vista dopo la glicolisi questa è una via catabolica (Che avviene due volte, perché due sono i piruvati prodotti dalla glicolisi), ma in realtà questa è una **via anfibolica**. Quindi può essere sia una via catabolica che anabolica. Questo perché può iniziare da una qualsiasi sua reazione, e quindi può *agganciarsi* a qualunque via metabolica^[Infatti fa parte anche della biosintesi dei lipidi, per esempio.].  

### Fosforilazione ossidativa
Avviene grazie alla presenza di complessi proteici della membrana interna del mitocondrio, precisamente tra lo *spazio intermembrana* e la *matrice*.

![Schema|width:100%](https://www.projectinvictus.it/wp-content/uploads/2022/10/fosforilazione-ossidativa-processo-scaled.jpg)

Nei complessi $\text{I}$, $\text{III}$ e $\text{IV}$ dei protoni $\text{H}^{+}$^[Essendo l'idrogeno formato da un protone e un neutrone, se l'atomo è un catione equivale sostanzialmente ad un protone. Similmente, un anione equivale ad un elettrone.], recuperato dall'ossidazione di un $\text{NADH}$ o un $\text{FADH}_{2}$ viene portato tramite trasporto *attivo*^[Quindi è *contro gradiente*.], gli elettroni assorbiti, nello spazio intermembrana. Gli elettroni sottratti dall'$\text{H}_{2}$ sono assorbiti dal complesso $\text{I}$. 

Nei complessi $\text{II}$, $\text{III}$ e $\text{IV}$ vengono trasportati gli elettroni per produrre una molecola di $\text{H}_{2}\text{O}$, due  e vengono riossidati i coenzimi. Precisamente, nel $\text{III}$ il $\text{FADH}_{2}$ viene riossidato. Infatti, senza ossigeno nella cellula la fosforilazione non può avvenire.

Gli $\text{H}^{+}$ nello spazio intermembrana vengono reintrodotti nella matrice tramite la **ATP sintasi** per trasporto passivo con gradiente. Il passaggio dei protoni per la ATP sintasi ne causa l'attivazione.
L'ATP sintasi è composta da subunità $\alpha$ e $\beta$, paragonabili a eliche. Grazie all'attivazione queste eliche girano, e l'energia meccanica^[Ricavata dalla forza protonica dei protoni.] viene trasformata in energia chimica usata per la sintetizzazione di $\text{ATP}$.

![ATP Sintasi](https://promedtest.it/wp-content/uploads/2019/06/ATP-Sintasi.jpg)

Dal processo completo si producono dalle 22 alle 26 molecole di $\text{ATP}$.